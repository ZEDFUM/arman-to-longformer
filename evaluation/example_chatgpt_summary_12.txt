نتایج تحقیقات نشان می‌دهد که دانش‌آموزانی که مادرانشان هوش هیجانی بالا دارند، کمتر از علایم اختلال سلوک رنج می‌برند. همچنین، ویژگی‌های شخصیتی والدین و برون‌سازی مشکلات رفتاری کودکان را تحت تأثیر قرار می‌دهد. استفاده از تنبیه بدنی نیز در والدین کودکان دارای اختلال سلوک بیشتر است. عدم همدلی و واکنش‌های عاطفی نامناسب مادر ممکن است در ارتباط عاطفی کودک با جامعه اختلال ایجاد کند و به بروز اختلالات برون‌سازی مانند اختلال سلوک منجر شود. همچنین، شیوه فرزندپروری مستبدانه در والدین با اختلال سلوک بیشتری همراه است. مشکلات توجه و ناپختگی در فرزندان مادران با هوش هیجانی پایین بیشتر از فرزندان مادران با هوش هیجانی بالا است. نقص در هوش هیجانی مادران با تأثیر در سلامت روانی مادران و شکل‌گیری سبک خاصی از زندگی در ارتباط عاطفی میان مادر و فرزندان اختلال ایجاد می‌کند و موجب افزایش علایم اختلال سلوک می‌شود. نقص در کنترل استرس و خلق عمومی مادر نیز در بروز مشکلات خلقی و اضطرابی فرزندان تأثیر دارد.