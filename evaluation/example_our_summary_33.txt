هدف از انجام این تحقیق، بررسی رابطه سرمایه اجتماعی و تعالی سازمانی در دانشگاه آزاد اسلامی واحد علوم و تحقیقات تهران بود. جامعه آماری این تحقیق کلیه کارکنان دانشگاه آزاد واحد علوم تحقیقات تهران در سال 1391 بودند که با استفاده از فرمول کوکران تعداد 384 نفر به عنوان نمونه آماری انتخاب شدند. ابزار گردآوری داده ها پرسشنامه محقق ساخته بود که روایی آن توسط اساتید و متخصصان مورد تأیید قرار گرفت. برای تجزیه و تحلیل داده ها از نرم افزار SPSS استفاده شد. نتایج نشان داد که بین سرمایه اجتماعی با تعالی سازمانی رابطه مثبت و معنی داری وجود دارد. همچنین بین سرمایه سازمانی با تعالی اجتماعی رابطه منفی و معنی دار وجود دارد و سرمایه اجتماعی بر تعالی سازمانی اثر مثبت و معنا داری دارد.