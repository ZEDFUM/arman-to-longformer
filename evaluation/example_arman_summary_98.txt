در نقطه مقابل فقه امامیه» حنفی و شافعی و اکثریت فقهای حنبلی معتقدند بارداری نمی تواند حد زنا را ثابت کند موضعی که در حقوق کشورهایی مانند ایران» لیبی و استان آچه اندونزی اتخاذ شده است. ماده (۶) مکرر از قانون اقامه حد زنا لیبی مصوب ۱۹۷۳ میلادی دلایل اثبات زنا را شامل اقرار متهم» گواهی چهار شاهد و طرق اثبات علمی می دانست. در فقه امامیه دلیل نقلی مشخصی در خصوص موضوع وجود ندارد و فقها به اتفاق و بر اساس اقتضای اصول قائل به بی اعتباری بارداری به عنوان یک دلیل اثباتی هستند» هر چند در اينکه می توان متهم را مورد بازجویی و تحقیق قرار داد اختلاف دیدگاه وجود دارد. <n>