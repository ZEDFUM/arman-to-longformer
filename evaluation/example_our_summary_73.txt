هدف از این پژوهش، بررسی رابطه رهبری تحول آفرین با عملکرد سازمانی کارکنان اداره کل آموزش و پرورش شهرستان سبزوار می باشد. جامعه آماری این تحقیق کلیه کارکنان اداره آموزش و پروش شهرستان سبزوار در سال تحصیلی 98-1397 می باشد که تعداد آنها به تعداد 30 نفر می باشد و حجم نمونه به روش نمونه گیری تصادفی ساده انتخاب شده است. ابزار مورد استفاده در این تحقیق، پرسشنامه محقق ساخته می باشد، که روایی آن با استفاده از روش آلفای کرونباخ مورد تایید قرار گرفته است. برای تجزیه و تحلیل داده ها از نرم افزار SPSS و برای بررسی فرضیه ها از آزمون t تک نمونه ای استفاده شده است، نتایج نشان داد که بین رهبری تحول گرا و عملکرد سازمانی رابطه مثبت و معناداری وجود دارد. همچنین نتایج نشان می دهد که رهبری تحولی آفرین بر عملکرد سازمانی تاثیر مثبت و معنادار دارد. در نهایت می توان نتیجه گرفت که رهبری تحول زا می تواند به عنوان یک عامل میانجی در بهبود عملکرد سازمانی مورد استفاده قرار گیرد.